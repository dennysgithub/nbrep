+++
author = ""
date = 2020-02-19T23:00:00Z
description = "SEO tips för städfirmor som vill synas bättre på Google och få fler kunder."
draft = true
image = "/images/post/SEO-TIPS-FOR-STADFIRMOR.png"
kategorier = []
title = "SEO tips för städfirmor 2020"
type = "post"

+++
### **Inledning och målsättning**

SEO (sökmotoroptimering) är en process där man optimerar en hemsida (och digitala profiler) så att de enkelt kan bli funna på sökmotorer så som Google vilket leder till fler leads/kunder.

Sökmotoroptimering är ett gratis sätt att förbättra din visibilitet på internet. Sökresultaten som dyker upp överst i Google är förvisso ads (betald annonsering). **Men de betalda annonserna får endast 15% av alla klick** [**enligt Cliff Sarcona från Zero Limit Web**]( https://www.zerolimitweb.com/organic-vs-ppc-2019-ctr-results-best-practices/)**.**

Förutom den låga andelen klick som annonserna får så är det inte heller någon långsiktig investering **till skillnad från SEO där målet är att stärka företagets profil på nätet.**

Det kan kännas som en önskedröm att nå toppen av sökresultaten om man står emot jättar i sin bransch. Men målet behöver inte alltid vara att nå toppen. Det räcker med målsättningen att förbättra den nuvarande sökmotoroptimeringen så att fler sökare drivs till sidan än förut **= fler kunder och större vinst.**

![](/images/post/r.png)

## Optimera Google My Business

<span style="font-size: 18px;">Att förbättra rankingen i Googles organiska sökresultat tar tid (Rom byggdes inte på en dag). Om någon som jobbar med SEO garanterar er förbättrad ranking på extremt kort tid så skulle jag råda er att springa åt andra hållet.</span>

<span style="font-size: 18px;">Likt en fuskbyggare som kan bygga ett hus på rekordtid så leder det till större problem längre fram vilket kan innebära ett nedbrunnet hus eller i ert fall **en hemsida som inte längre dyker upp på Google överhuvudtaget.**</span>

<span style="font-size: 18px;">**En plats där det kan gå att förbättra rankingen snabbare däremot är faktiskt i Google Maps.** Och det bästa av allt är att väldigt många användare väljer företag just därifrån när de ska hitta en städfirma som passar dem.</span>

<span style="font-size: 18px;">Det finns många tips & trix för att optimera en Google My Business profil och det här inlägget skulle bli på tok för långt om jag gick igenom det här. Men jag har skrivit en <a href="[https://www.nordbergmedia.se/optimera-din-google-my-business-profil/](https://www.nordbergmedia.se/optimera-din-google-my-business-profil/ "https://www.nordbergmedia.se/optimera-din-google-my-business-profil/")" target="_blank">guide hur du optimerar Google My Business</a> där jag går igenom några av de viktigaste hörnstenarna.

<span style="font-size: 18px;">Med det sagt så är det fortfarande viktigt att ha en ordentligt sökmotoroptimerad hemsida, inte bara för det organiska sökresultatet men även för att knuffa upp rankingen i Google Maps.</span>

<br>

## Snygga till era sidtitlar

Sidtiteln du väljer på en sida är det första som läggs märke till av de som söker efter dina tjänster, därför är det viktigt att sälja in företaget redan här.

Det är också något Google tittar på för att bestämma huruvida relevant din sida är för sökningen. Det är därför viktigt att se över de titlar man valt och om de kan göras bättre.

Nedanför tar vi en titt på några exempel.

_Exempel 1:_  

![](/images/post/dalig-sidtitel-exempel-1.png)

**Analys**: Det enda som finns med här är företagsnamnet, och det startar inte ens med en versal. Förutom att titeln inte sticker ut överhuvudtaget så lämnar den också många frågor. **Vad för tjänster erbjuder dem? Var befinner dom sig? Varför ska man välja dem?** 

 _Exempel 2:_  

![](/images/post/dalig-sidtitel-exempel-2.png)

**Analys:** Den här är lite bättre. De har fått med nyckelorden de vill ranka för "städfirma", "städbolag", "göteborg" & "kungälv". Det är dock på gränsen till s.k 'keyword stuffing'. De vill få träffar för både städfirma och städbolag men i själva verket späder de ut sig och kommer inte vara så relevanta för någon av termerna, mer är inte alltid bättre. Deras titel är dessutom så lång att Google har klippt av den och den är inte särskilt visuellt lockande heller. Vi ger även den här tummen ned. :thumbsdown:

_Exempel 3:_ 

![](/images/post/bra-sidtitel-exempel-1.png)

**Analys:** Den här gillar jag! Den är perfekt. Nyckelorden "städfirma" och "stockholm" kommer **före företagsnamnet.** Och de har även fått med en anledning till varför man ska välja dem, se "proffsig". Den blir inte heller avklippt av Google utan är kort och koncis med sitt budskap. Tummen upp! :thumbsup:

_Exempel 4:_

![](/images/post/bra-sidtitel-exempel-2.png)

**Analys:** Ytterliggare en bra sidtitel. Se hur nyckelorden kommer före företagsnamnet igen. Förutom "städfirma" & "stockholm" har de även lyckats få in "städning" & "hemstäd" plus företagsnamnet - utan att få texten avklippt av Google. Snyggt och koncist. 

### Summering:

Det är så här ni vill att era sidtitlar skall se ut. Kanske har ni redan en bra titel på er startsida, men hur ser de resterande sidtitlarna ut? Gå igenom samtliga sidor som tjänster, kontakt, etc. Säkert finns det förbättringar att göra.

<br>

## Sidor för tjänster & platser

Gör det enkelt för Google att veta vad era sidor handlar om.

Erbjuder ni <mark>golvrengöring, flyttstädning</mark> och <mark>fönsterputs</mark> till exempel så **skall** ni ha en separat sida för dessa tjänster.

Om någon söker på "flyttstädning" så vill Google att den personen hamnar på en sida om just flyttstädning. Inte på en sida om flyttstädning, golvrengöring och fönsterputs. Därför är det viktigt att ha separata sidor för detta. 

Se även till så det finns ordentligt med innehåll på dessa sidorna. Igen, **dra nytta av era konkurrenter som rankar bäst. Vad har de gjort annorlunda med sina olika sidor för tjänsterna de erbjuder? Kan ni göra något liknande?**

Det samma gäller om ni erbjuder städning i <mark>Göteborg, Borås</mark> och <mark>Partille.</mark> Det räcker inte att bunta ihop det här på en sida där ni berättar om var ni utför städning, utan det krävs specifika sidor för varje ort för att ge tillräckligt starka signaler till Google. (Satsa på de viktigtaste orterna) Och igen, se till så att det finns tillräckligt med relevant innehåll på dessa sidorna, och för bövelen, kopiera inte bara innehållet från de andra sidorna och byt ut stadsnamnet!

<br>

## Bygg (in)länkar

<span style="font-size: 18px;">För att en hemsida ska ranka högt så krävs det att Google tycker sidan verkar tillförlitlig. Om det finns många kvalitativa länkar som pekar mot just din hemsida så är det till stor hjälp.

<h3 style="font-size:20px;">Vad är Inlänkar?

<span style="font-size: 18px;">Inlänkar är helt enkelt länkar som existerar på andra hemsidor som leder till din hemsida, även kallat för "backlinks".

<span style="font-size: 18px;">Att bygga inlänkar är något som bör ske kontinuerligt. Större företag lägger ned tiotusentals kronor på länkbygge månadsvis, men vad kan man som en mindre städfirma göra på egen hand?</span>

**Ett bra sätt att skaffa inlänkar är genom att spana på era konkurrenter som rankar bäst.** Använd ett SEO verktyg som t.ex. Ahrefs och sök på era främsta konkurenter i städbranschen och ta en titt på vad de har för slags inlänkar. 

**Var kommer länkarna från? Har ni en möjlighet att återskapa några av dessa?** 

SEO verktyg så som Ahrefs är ganska dyra att använda sig av tyvärr. (Ahrefs kostar från 1000-10.000 SEK per månad.) Men det går att registrera sig för endast 70 SEK för en sjudagars prövotid, vilket bör vara tillräckligt med tid för att spana in konkurrenter bland annat.

**Passa även på att kolla in era egna inlänkar.** <mark>Har ni inlänkar som leder till trasiga sidor?</mark> Isåfall tjänar de inlänkarna ingenting till. Goda nyheter är att allt ni behöver göra är att meddela de som länkar till er att ändra länken till en fungerande länk som ni ger dem, detta är det bästa alternativet. 

Ibland vill de inte ändra på länken och ibland får man inte ens tag på dem, då behöver ni göra en s.k 301 redirect så att den trasiga länken omdirigeras till en fungerande länk.

**Riktigt bra inlänkar** är länkar som kommer från lokala nyhetssajter då de lokala nyhetssajterna ofta har väldigt hög auktoritet hos Google och de kommer således ge mycket  "länkjuice" till er om ni får en länk därifrån.

**Hur dyker man som städfirma upp i de lokala tidningarna?**

Genom att kontakta de lokala nyhetssajterna och berätta att ni har grymma vår eller höst-städningstips som ni vill dela med er av. Eller varför inte ta möjligheten när något stort händer relaterat till er bransch och säg att ni vill bli intervjuade om det? Ett exempel skulle vara att dra nytta av den stora coronapandemin som råder just nu och säg att ni har de bästa tipsen för hur man sanerar hemmavid. 

**Tips från coachen:** Googla fram artiklar om städning från era lokala nyhetssajter och kontakta journalisterna som skrivit just de artiklarna. Chansen finns att de kommer vara intresserade av att skriva liknande artiklar igen, och många journalister jobbar dessutom för flera olika tidningar så det kan leda till mer än bara en artikel. 

Vårda sedan dessa kontakterna som ni skapat och helt plötsligt så kan ni bli städfirman som alltid kontaktas när det är dags för en städ-relaterad artikel i tidningen. och inte bara få en massa inlänkar men också skapa ett enormt lokalt förtroende!

<br>

## Lägg till strukturerad data

Det är Google som bestämmer hur bra din hemsida skall rankas. Men det är inga människor som sitter och går in på hemsidor och avgör detta så klart. Utan det finns något som kallas för "Google Crawlers", vilket du kan tänka på som ett gäng robot-spindlar som konstant kryper omkring på hemsidor och försöker läsa av dem. 

Varför är detta viktigt? Jo, eftersom de är robotar så läser de inte av en hemsida på samma sätt som du och jag gör, utan de avläser koden på hemsidan och drar därefter slutsatser om vad sidan handlar om.

Genom att lägga till strukturerad data på hemsidan så underlättar man det otroligt mycket för dessa små robot-spindlarna att avläsa hemsidan och det tycker Google om.

**Så hur lägger man till strukturerad data?**

Om ni har en Wordpress hemsida så finns det plugins att tillgå vilket gör det busenkelt att lägga till den strukturerade datan på hemsidan. <a href="[https://www.wpschema.com](https://www.wpschema.com "https://www.wpschema.com")" target="_blank">Schema Pro</a> är en plugin med goda betyg, jag har dock själv aldrig använt plugins utan jag brukar lägga till koden manuellt.

Om ni inte har en Wordpress hemsida och er CMS inte har några plugins att tillgå för ändamålet så behöver ni lägga till den strukturerade datan manuellt. Det finns en jättebra hemsida som heter <a href="[https://jsonld.com/json-ld-generator/](https://jsonld.com/json-ld-generator/ "https://jsonld.com/json-ld-generator/")" target="_blank">Steal Our JSON-LD</a> där du enkelt kan generera den koden du behöver. 

Efter du genererat koden så lägger du till den inom ```<head>``` taggen på din hemsida. 

Detta är så simpelt jag kan förklara det. Det är möjligt att jag skriver en helt separat guide om just strukturerad data i framtiden men för att inte göra det för stökigt just nu så håller jag det kort.

För dokumentation och exempel kan du läsa mer på <a href="[https://schema.org/](https://schema.org/ "https://schema.org/")" target="_blank">schema.org</a> tills vidare.

<br>

## Skapa content

Genom att skapa content (innehåll på ren svenska) så engagerar du inte bara dina kunder men du kan också locka fler till hemsidan. Visst, det kanske låter konstigt, **varför skulle en sida som handlar om exempelvis "enkla städtips" leda till fler kunder för er?** De flesta av besökarna kanske inte ens bor i områdena ni arbetar i, eller ens letar efter städhjälp!

Men faktum är att det inte är av betydelse i det här fallet. Allt handlar om att stärka er profil  hos Google. Och ju fler tillförlitliga sidor ni har som användare klickar på, desto bättre ranking kommer ni att få. 

Några content idéer för att komma igång:

**Städa hemma checklista**

**Vårstädning checklista**

**Hur ofta ska man städa?**

**Hur städar man en lägenhet?**

**Vad är fördelarna med professionell städhjälp?**

**Berätta om en städhjälte i ert team**

<br>

## Avslutande ord

Lorem ipsum.

### 